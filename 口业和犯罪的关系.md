> 《大方广佛华严经》：
> 妄语之罪。亦令众生。堕三恶道。
> 
> 若生人中。得二种果报。
> 
> 一者多被诽谤。
> 
> 二者为人所诳。
> 
> 
> 两舌之罪。亦令众生。堕三恶道。
> 
> 若生人中。得二种果报。
> 
> 一者得弊恶眷属。
> 
> 二者得不和眷属。
> 
> 
> 恶口之罪。亦令众生。堕三恶道。
> 
> 若生人中。得二种果报。
> 
> 一者常闻恶音。
> 
> 二者所可言说恒有诤讼。
> 
> 
> 无义语罪。亦令众生。堕三恶道。
> 
> 若生人中。得二种果报。
> 
> 一者所有言语人不信受。
> 
> 二者有所言说不能明了。

